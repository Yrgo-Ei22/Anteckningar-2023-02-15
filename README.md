# Anteckningar 2022-02-15
Implementering av PCI-avbrott för egenskapad processor, vilket möjliggör avbrott vid logisk förändring av insignaler. För detta ändamål implementeras monitorering av insignaler på samtliga I/O-portar (via innehållet i pin-register PINB - PIND). Monitorering sker under varje klockpuls, medan kontroll efter IRQ (interrupt requests) enbart genomförs i slutet av varje execute-fas.

Även instruktioner SEI, CLI samt RETI implementeras för att kunna aktivera respektive inaktivera avbrott samt genomföra återhopp efter slutfört avbrott.

För en given insignal gäller att ifall motsvarande maskbit har ettställs i tillhörande maskregister PCMSK0 - PCMSK2 jämförs nuvarande insignal mot föregående insignal. Om dessa är olika ettställs motsvarande interrupt-flagga PCIF0 - PCIF2 i flaggregistret PCIFR.

Vid kontroll efter eventuella IRQ kontrolleras först och främst så att I-flaggan är ettställd (den globala interrupt-flaggan i statusregistret). Om detta är fallet kontrolleras interrupt-flaggorna PCIF0 - PCIF2 i flaggregistret PCIFR. Om en given interrupt-flagga är ettställd samtidigt som motsvarande enable-bit PCIE0 - PCIE2 i kontrollregistret PCICR är ettställd genereras ett avbrott. Enbart ett avbrott genereras åt gången, så är fler interrupt-flaggor samt motsvarande enable-bitar ettställda kommer dessa att behandlas när aktuellt avbrott är slutfört.

Innan ett avbrott genereras nollställs interrupt-flaggan PCIF0 - PCIF2 i fråga samt I-flaggan. Returadressen efter avbrottet (programräknarens innehåll) samt innehållet i statusregistret (innan I-flaggan nollställs) sparas på stacken. Programhopp sker sedan till motsvarande avbrottsvektor. När avbrottet avslutas hämtas returadressen samt statusregistrets innehåll från stacken.

Avbrottsimplementeringen testas via ett program, där en lysdiod togglas vid nedtryckning av en tryckknapp. PCI-avbrott har aktiverats på tryckknappen i fråga så att programhopp sker till motsvarande avbrottsrutin PCINT0_vect vid nedtryckning.

Filen "embedded_computer_system_part6_start_code.zip" innehåller startkoden med färdig programkod för test av avbrottsimplementeringen. Jämfört med föregående del så genomför ALU:n subtraktion via addition med 2-komplement (så som sker i hårdvaran) i stället för en regelrätt addition.

Samtliga .c- och .h-filer utgörs av processorn med färdig interrupt-implementering.

Filen "Lektionsuppgift 2023-02-15 - Pipeline.pdf" innehåller uppgifter samt lösningar för den lektionsuppgift 
innefattande pipelining som genomfördes i början av lektionen.